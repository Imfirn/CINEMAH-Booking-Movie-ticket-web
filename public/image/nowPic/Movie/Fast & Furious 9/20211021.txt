เรื่องย่อ
ดอม โทเร็ตโต ซึ่งรับบทโดย วิน ดีเซล ปลีกตัวออกไปใช้ชีวิตอย่างเงียบ ๆ พร้อมกับเล็ตตี้และไบรอันลูกชายตัวน้อย แต่พวกเขารู้ว่าแม้จะอยู่ในดินแดนสงบสุข ก็ยังมีอันตรายอยู่ คราวนี้ ดอมต้องเผชิญหน้ากับตราบาปในอดีตของเขา หากเขาต้องการจะปกป้องชีวิตของคนที่เขารักมากที่สุด ทีมนักซิ่งของเขากลับมารวมตัวกันอีกครั้ง 
เพื่อหยุดการทำลายล้างโลกโดยนักฆ่าและนักซิ่งฝีมือฉกาจซึ่งเขาคือเจคอบ น้องชายของดอม (จอห์น ซีนา จาก The Suicide Squad)

จัสติน ลิน ผู้กำกับจากภาค 3, 4, 5 และ 6 ที่นำแฟรนไชส์ไปสู่การเป็นภาพยนตร์ระดับบล็อกบัสเตอร์ กลับมากำกับ Fast & Furious 9 ในภาคนี้ แอ็คชั่นจะขยายไปทั่วโลก จากลอนดอนสู่โตเกียว จากอเมริกากลางสู่เอดินเบอระ จากหลุมหลบภัยลับในอาเซอร์ไบจาน 
สู่ถนนในทบิลิซี เพื่อนเก่ากลับมามีชีวิตอีกครั้ง ศัตรูเก่าก็กลับมา ประวัติศาสตร์จะซ้ำรอยและความหมายที่แท้จริงของครอบครัวจะถูกทดสอบอย่างที่ไม่เคยเกิดขึ้นมาก่อน

นักแสดงที่กลับมาในภาคนี้ประกอบด้วยมิเชลล์ รอดดริเกซ, ไทริส กิ๊บสัน, คริส “ลูดาคริส” บริดเจส, จอร์ดานา บริวสเตอร์, นาตาลี เอมมานูเอล, ซง คัง, สองนักแสดงรางวัลออสการ์ เฮเลน มิร์เรน และชาร์ลิซ เธอรอน นอกจากนี้ ยังได้คาร์ดี บี ซุปเปอร์สตาร์เจ้าของรางวัลแกรมมี่ 
มารับบท เลซ่า หญิงสาวผู้มีอดีตเชื่อมโยงกับดอม และโอซูนา ก็มาเป็นนักแสดงรับเชิญในภาคนี้ด้วย Fast & Furious 9 อำนวยการสร้างโดย นีล เอช.มอริทซ์, วิน ดีเซล, เจฟฟ์ เคอร์เชนบอม, โจ รอธ, จัสติน ลิน, เคลย์ตัน ทาวน์เซนต์, ซาแมนธา วินเซนต์

https://www.youtube.com/watch?v=37zP-XE16gc

143 นาที