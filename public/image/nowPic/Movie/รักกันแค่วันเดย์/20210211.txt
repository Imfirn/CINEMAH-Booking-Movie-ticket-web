เรื่องย่อ
หลี่เฟย หนุ่มไอทีประจำออฟฟิศวัย 30 ปี เขาเป็นเพียงคนเดียวที่เชี่ยวชาญเรื่องระบบไอทีทั้งหมดของออฟฟิศ ด้วยหน้าที่การทำงานและบุคลิกที่ดูแปลกแยกจากเพื่อนพนักงานคนอื่นๆ ทำให้ทุกคนในออฟฟิศไม่มีใครจำเขาได้และไม่มีใครรู้ว่าเขาเป็นใครในออฟฟิศ จนกระทั่งวันหนึ่งเขาได้พบกับ จ้าวซีมาน สาวสวยจากแผนกการตลาดที่เธอตั้งใจเดินมาหาเขาเพื่อขอความช่วยเหลือ และนี่คือครั้งแรกที่มีคนในออฟฟิศเรียกชื่อของเขา

หลังจากที่เธอเดินจากไปเขารู้ทันทีว่า...เขาตกหลุมรักเธอ และโอกาสของเขาก็มาถึงเมื่อบริษัทได้จัดทริปเอ้าทติ้งขึ้นเพื่อพาพนักงานทุกคนไปเที่ยวถึงฟินแลนด์ ระหว่างที่ทุกคนเที่ยวกันอย่างสุดเหวี่ยง ก็เกิดอุบัติเหตุขึ้นกับ จ้าว ซีมาน หมอบอกว่าเธอได้รับการกระทบกระเทือนที่ศรีษะและทำให้สูญเสียความทรงจำชั่วคราวไปหนึ่งวัน นี่คือโอกาสเดียวที่ทำให้ หลี่เฟย ได้ใกล้ชิดกับจ้าวซีมาน และทำให้เขาเชื่อว่าเขาและเธอเป็นแฟนกัน

แม้มันจะเพียงแค่ช่วงเวลาสั้นๆ เพียงแค่หนึ่งวันมันก็มากมายเพียงพอที่ทำให้ความใฝ่ฝันของ หลี่เฟย ได้เป็นจริง เขาตั้งใจที่จะพาเธอไปเที่ยวทุกที่เพื่อเก็บเกี่ยวความสุขไว้ให้มากที่สุดเท่าที่จะทำได้ ก่อนที่ความทรงจำเธอจะกลับมาเหมือนเดิม ภายใต้แสงออโรร่าอันมหัศจรรย์กับเวลาเพียงแค่ 1 วัน ที่หลี่เฟยจะได้สวมบทบาทเป็นแฟนของเธอ ความทรงจำระยะสั้นของเขาทั้งคู่ที่จะหยุดโลกทั้งใบไปตลอดกาล ติดตามได้ในภาพยนตร์ “I Remember รักกันแค่วันเดย์ ”  

https://www.youtube.com/watch?v=ynGQJSYVTvU


99นาที